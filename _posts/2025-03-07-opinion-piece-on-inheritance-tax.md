---
layout: post
title: Opinion. Inheritance tax debate needs attention on values (HS)
categories: [thoughts]
---
*A short [opinion piece in Helsingin Sanomat on inheritance tax](https://www.hs.fi/mielipide/art-2000011075979.html), with [Säde Hormio](https://shormio.wordpress.com/suomeksi/)*
<!--more-->

"

## Perintövero on yhteiskunnallinen arvovalinta

Ehdotus perintöveron poistamisesta on herättänyt paljon keskustelua. Puheenvuoroissa on korostunut taloustieteellinen näkökulma. Sen sijaan oikeudenmukaisuuteen liittyviä kysymyksiä ei juurikaan ole nostettu esiin. 

Perintövero voi tuntua epäreilulta kun se osuu omalle kohdalle. Veroa voisi sujuvoittaa monin tavoin, mutta sen korvaaminen luovutusvoittoverolla olisi askel kohti epätasa-arvoisempaa Suomea. Ruotsissa muutos on johtanut sosiaalisen liikkuvuuden heikentymiseen. 

Perintövero on tärkeä yhteiskunnan rakenteen kannalta, sillä se jarruttaa eriarvoisuuden kasvua. Sillä tasataan varallisuuden ja vallan kertymistä harvojen käsiin ja autetaan takaamaan mahdollisimman tasa-arvoiset mahdollisuudet kaikille perhetaustasta riippumatta. Hiljattain [The Economist -lehti myös varoitti](https://www.economist.com/leaders/2025/02/27/inheriting-is-becoming-nearly-as-important-as-working?giftId=887dbe1b-506b-4584-8330-514ea24be05d&utm_campaign=gifted_article), että perityn varallisuuden kasautuminen voi murentaa yrittäjyyden, innovaatioiden ja talouskasvun edellytyksiä. 
 
Verotus on aina arvovalintoja. Mihin suuntaan haluamme viedä Suomea?


"